Start, Stop, Continue, More of, Less of Wheel -retrospektiivitekniikan
tarkoituksena on identifioida toimintatapoja ja -malleja, joita tiimin pitäisi
jatkossa alkaa tekemään, lakata tekemästä, jatkaa, tehdä enemmän ja
tehdä vähemmän. Retron ensimmäisessä vaiheessa pyritään löytämään kommentteja
kaikkiin kategorioihin ja toisessa vaiheessa keskustellen päättää, mitä näistä
muutoksista toimeenpannaan jatkossa.

Glad, Sad, Mad -tekniikan on tarkoitus nostaa esille ja kategorisoida havaintoja
positiivisiin (glad) ja negatiivisiin (sad) havaintoihin tiimistä tai sprintistä
yleisesti sekä ärsyttäneisiin asioihin (mad). Erityisesti ärsyttäneet asiat
voivat olla tiimin ulkopuolisia seikkoja, kuten naapuritoimistosta kuuluva
häiritsevä melu, johon voidaan yrittää vaikuttaa jatkossa. Kategorisoinnin
jälkeen tiimi äänestää huomioiden keskustelujärjestyksestä ja keskustelun aikana
pyritään keskittymään siihen, mitä huomiolle voidaan tehdä seuraavassa
sprintissä.
